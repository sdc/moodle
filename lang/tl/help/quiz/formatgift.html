<p align="center"><b>Pag-angkat ng mga file ng format na "GIFT"</b></p>
<p>Ang GIFT ay isang napakakomprehensibong pang-angkat na format, na magagamit para sa pag-angkat ng tanong ng pagsusulit na Moodle mula sa isang file na teksto.  Sinusuportahan nito ang Maraming-Pagpipiliang-Sagot, Tama-Mali, Maikling Sagot, Tugmaan at Denumerong tanong, gayundin ng pagsingit din ng isang _____ para sa Nawawalang Salita na format.  May iba't-ibang uri ng tanong na maaaring paghaluin sa iisang file na teksto, at sinusuportahan din ng format ang nasa linyang komento, pangalan ng tanong, puna at bahagdan-timbang na marka.</p>

    <p>Ang pantekstong pagkaka-encode ng file ng teksto mo ay dapat kapareho ng nasa instalasyon mo ng Moodle.  Matatagpuan ang isang halimbawa ng file ng mga tanong na teksto dito:

 <a href="../../../../mod/quiz/format/gift/examples.txt">gift/examples.txt</a>.</p>


<h3>MGA URI NG TANONG</h3>

<p><u>Maraming Pagpipiliang Sagot:</u><br />
Sa maraming-pagpipiliang-sagot na tanong, ang mga maling sagot ay nilalagyan sa unahan ng tilde (~) 
at ang wastong sagot ay nilalagyan sa unahan ng equal sign (=).</p>
    <pre>     Sino ang nakalibing sa puntod ni Grant?{~Grant ~Jefferson =walâ}</pre>
    <p>Ang <b>Nawawalang Salita</b> na format ay awtomatikong nagsisingit ng punan-ang-patlang na linya (tulad nito _____) sa loob ng pangungusap.
Para magamit ang Nawawalang Salita na format, ilagay mo ang mga sagot sa lugar sa loob ng pangungusap na gusto mong lumitaw ang linya.</p>
    <pre>     Si Grant ay {~nakabaon =nakalibing ~nakatira} sa puntod ni Grant.</pre>
    <p>Kapag ang mga sagot ay nakalagay sa lugar bago ang pangwakas na bantas ng pangungusap, isang punan-ang -patlang na linya ang isisingit para sa &quot;nawawalang salita&quot; na format.  Lahat ng uri ng tanong ay maaaring isulat sa format na Nawawalang Salita .</p>
    <p>Dapat ay may blangkong linya (doble na carriage return) na naghihiwalay sa mga tanong.
Para maging mas malinaw, ang mga sagot ay maaaring isulat sa hiwalay na linya at puwede ring iindent.  Halimbawa:</p>
    <pre>     Ang Pang-amerikanong pagdiriwang na Thanksgiving ay ipinagdiriwang sa {
         ~ikalawa
         ~ikatlo
         =ikaapat
     } na Huwebes ng Nobyembre.
     
     Ang mga titik ng Hapon ay orihinal na nagmula saang bansa? {
         ~India
         =Tsina
         ~Korea
         ~Ehipto}</pre>

<p><u>Maikling Sagot:</u><br />
Ang mga sagot sa Maikling Sagot na uri ng tanong ay nilalagyan lahat ng equal sign (=) sa unahan, 
na nagsasabi na lahat ito ay tamang sagot.  Hindi dapat magkaroon ng tilde ang mga sagot.   </p>
    <pre>     Sino ang nakalibing sa puntod ni Grant?{=walâ =walang sinuman}

      Dalawa dagdagan ng dalawa ay katumbas ng {=apat =4}.</pre>
    <p>Kung may <u>isa</u> lamang na wastong Maikling Sagot, maaari na itong isulat nang walang equal sign sa unahan hangga't hindi ito maipagkakamalî sa Tama-Mali.</p>


<p><u>Tama-Mali:</u><br />
Sa uri ng tanong na ito, ang sagot ay nagsasabi kung ang pahayag ay totoo o ditotoo.
Ang sagot ay dapat isulat na {TAMA} o {MALI}, o paigsiin sa {T} o {M}.</p>
    <pre>     Si Grant ay nakalibing sa puntod ni Grant.{M}

     Ang araw ay sumisikat sa silangan.{T}</pre>

<p><u>Tugmaan:</u><br />
Ang mga pares na pinagtutugma ay nagsisimula sa equal sign (=) at pinaghihiwalay ng simbolong "->". 
Dapat ay magkaroon ng hindi bababa sa tatlong pares na pinagtutugma.</p>
    <pre>     Tugmaan na Tanong. {
         =subtanong1 -> subsagot1
         =subtanong2 -> subsagot2
         =subtanong3 -> subsagot3
         }
     
     Itugma ang sumusunod na bansa sa kanilang kapitolyo. {
         =Canada -> Ottawa
         =Italya  -> Roma
         =Hapon  -> Tokyo
         =India  -> New Delhi
         }</pre>
    <p>Hindi sinusuportahan ng tugmaan na tanong ang puna o bahagdan na timbang ng sagot.</p>

<p><u>Denumero:</u><br />
Ang seksiyon ng sagot para sa Denumerong tanong ay kailangang magsimula sa sign ng bilang (#). 
Maaaring magkaroon ng error margin ang mga Denumerong sagot, na isinusulat kasunod ng wastong sagot,    
na pinaghihiwalay ng tutuldok.
Kaya halimbawa, kung ang wastong sagot ay anumang nasa pagitan ng 1.5 at 2.5, ito ay isusulat ng paganito <u>{#2:0.5}</u>. 
Sinasabi nito na ang 2 na may error margin na 0.5 ay wasto (a.b., ang agwat mula 1.5 hanggang 2.5).
Kung walang itinakda na error margin, aakalain itong sero.</p>
    <pre>     Kailan ipinanganak si Ulysses S. Grant? {#1822}

     Ano ang halaga ng pi (sa 3 pook ng desimal)?  {#3.1415:0.0005}.</pre>
    <p>Isa pang opsiyon, ang mga denumerong sagot ay maaaring isulat bialng agwat na nasa sumusunod na format {#<i>MinimumHalaga</i>..<i>MaksimumHalaga</i>}.</p>
    <pre>     Ano ang halaga ng pi (sa 3 pook ng desimal)? {#3.141..3.142}.</pre>
    <p>Hindi sinusuportahan ng browser interface ng Moodle ang maraming denumerong sagot, nguni't kaya ito ng code ng Moodle, gayundin ng GIFT.
Maaari itong gamitin sa pagtatakda ng maraming denumerong agwat, at maaaring maging kapakipakinabang kapag isinanib sa paggamit ng maybahagdang timbang na marka.
Kapag ginamit ang maraming sagot, kailangan itong paghiwalayin ng equal sign, tulad ng mga maikling sagot na tanong.</p>
    <pre>     Kailang ipinanganak si Ulysses S. Grant? {#
         =1822:0
         =%50%1822:2}</pre>
    <p>Tandaan na dahil hindi sinusuportahan ng browser GUI ng Moodle ang maraming sagot para sa Denumerong tanong, hindi mo ito makikita o ma-eedit sa pamamagitan ng Moodle.
Ang tanging paraan para mabago mo ang isang denumerong tanong maliban sa una, ay burahin ang tanong at muling angkatin ito (o gumamit program na tulad ng phpMyAdmin).</p>


<h3>MGA OPSIYON</h3>
    <p>Maliban pa sa mga pangunahing uri ng tanong na ito, ang filter na ito ay nagbibigay ng sumusunod na opsiyon:
    komento na nasa linya, pangalan ng tanong, puna at bahagdan na timbang ng sagot.</p>

<p><u>Komento na nasa Linya:</u><br />
    Ang mga komento na hindi aangkatin sa Moodle, ay maaaring maisama sa file na teksto.
Maaari itong gamitin sa paglalagay ng mga header o dagdag na impormasyon hinggil sa tanong.
Lahat ng linya na nagsisimula sa dobleng backslash (hindi kasama ang tab o espasyo) ay hindi papansinin ng filter.</p>
    <pre>     // Subheading: Denumerong tanong sa ibaba
     Ilan ang 2 dagdagan ng 2? {#4}</pre>

<p><u>Pangalan ng Tanong:</u><br />
    Maaaring itakda ang pangalan ng tanong sa pamamagitan ng paglalagay nito sa unahan at pagpapaloob nito sa dobleng tutuldok.</p>
    <pre>     ::Pinagmulan ng Kanji::Saan orihinal na nagmula ang mga titik ng Hapon? {=China}

     ::Petsa ng Thanksgiving::Ang pang-Amerikanong pagdiriwang na Thanksgiving ay ipinagdiriwang sa  {~ikalawa ~ikatlo =ikaapat} na Huwebes ng Nobyembre.</pre>
    <p>Kung walang pangalan ng tanong na itinakda, ang buong tanong ang gagamiting pangalan bilang default.</p>

<p><u>Puna:</u><br />
    Maaaring magdagdag ng puna sa bawat sagot sa pamamagitan ng paglalagay ng sign ng bilang
 (# tinatawag din na hash mark) pagkatapos ng sagot at pagkatapos ng puna.</p>
    <pre>     Ano ang sagot sa maraming-pagpipiliang-sagot na tanong na ito?{
     ~maling sagot#puna sa maling sagot
     ~isa pang maling sagot#puna sa maling sagot na ito
     =right answer#Mahusay!}
     
     Sino ang inilibing sa puntod ni Grant?{
     =wala#magaling na sagot!
     =walang sinuman#magaling na sagot!}
     
     Si Grant ay inilibing sa puntod ni Grant. {MALI#Walang nakalibing sa puntod ni Grant.}</pre>
    <p>Para sa mga Maraming Pagpipiliang Sagot na tanong, ang puna ay ipinapakita lamang para sa sagot na pinilì ng mag-aaral.
Para sa maikling sagot, ang puna ay ipinapakita lamang kapag ipinasok ng mag-aaral ang tamang sagot.
Para sa tama-mali na tanong, ang inangkat na puna ay isinisave upang maipakita ito kapag pinilì ng mag-aaral ang maling sagot.
Kaya, sa huling halimbawa sa itaas, makikita lamang ng mag-aaral ang puna kapag pinilì nila ang TAMA bilang sagot nila.</p>

<p><u>Bahagdan na Timbang ng Sagot:</u><br />
    Ang mga bahagdan na timbang ng sagot ay magagamit sa Maraming Pagpipiliang Sagot at Maikling Sagot na mga tanong.
Ang bahagdan na timbang ng sagot ay maaaring isama sa pamamagitan ng pagsunod sa tilde (para sa Maraming Pagpipiliang Sagot) o sa equal sign (para sa Maikling Sagot) ng ninanais na bahagdan, na ipinaloob sa dalawang sign ng bahagdan (e.g., %50%). 
    Ang opsiyon na ito ay maaaring isama sa mga puna.</p>
    <pre>     Mahirap na tanong. {~maling sagot ~%50%kalahating marka na sagot =buong marka na sagot}
          
     ::Bayan ni Hesus::Si Hesukristo ay nagmula sa {
     ~Herusalem#Mahalagang lungsod ito, nguni't ang sagot mo ay mali.
     ~%25%Bethlehem#Ipinanganak siya rito, nguni't hindi siya lumaki rito.
     ~%50%Galilee#Kailangan mong maging mas partikular.
     =Nazareth#Oo! Tama iyan!}.
     
     ::Bayan ni Hesus:: Si Hesukristo ay nagmula sa {
     =Nazareth#Oo! Tama iyan!
     =%75%Nazereth#Tama, pero mali ang ispeling.
     =%25%Bethlehem#Ipinanganak siya rito, nguni't hindi siya lumaki rito.}</pre>
    <p>Pansinin na ang dalawang huling halimbawa ay halos magkapareho, una bilang maraming-pagpipiliang-sagot, pagkatapos ay maikling sagot.</p>

    <p><font size="-1">Tandaan na posibleng magtakda ng bahagdan na timbang ng sagot na HINDI magagamit sa pamamagitan ng browser interface.  Ang mga ganitong timbang-ng-sagot ay makukuwenta ng wasto (alinsunod sa halaga na itinakda nang inangkat), at lilitaw nang normal sa mga mag-aaral na kumukuha ng pagsusulit.
    Nguni't ang mga ganitong timbang-ng-sagot ay hindi maipapakita ng wasto sa mga guro kapag ineedit nila ito sa pamamagitan ng Iedit ang Tanong na interface.  Pinapahintulutan lamang ng hinahatak-pababa na menu ang ilang tiyak na halaga, at kung hindi eksaktong tumutugma ang timbang-ng-sagot sa isa sa mga naunang itinakdang halaga, hindi ito maipapakita ng wasto.
    Kapag inedit mo ang ganitong tanong sa pamamagitan ng browser interface, ang timbang-ng-sagot ay mapapalitan ng nakadispley.</font></p>

<p><u>Maraming Sagot:</u><br />
    Ang Maraming Sagot na opsiyon ay ginagamit para sa maraming-pagpipiliang-sagot na mga tanong, kapag kailangang mamilì ng isa o mahigit pang sagot, upang makakuha ng buong marka.  Ang maraming sagot na opsiyon ay binubuhay sa pamamagitan ng pagtatakda ng timbang na pambahaging-sagot sa maraming sagot, nang hindi nagbibigay ng buong marka sa iisang sagot.</p>
    <pre>     Sinong dalawang tao ang nakalibing sa puntod ni Grant? {
          ~Wala
          ~%50%Grant
          ~%50%Asawa ni Grant
          ~Ama ni Grant }</pre>
    <p>Tandaan na walang equal sign (=) sa alinman sa mga sagot at hindi dapat lumagpas ang mga sagot sa kabuuang 100%, kundi ay maghuhudyat ng error ang Moodle.
    Upang maiwasan ang problema na makakuha ang mga mag-aaral ng awtomatikong 100% sa pamamagitan lamang ng pagtsek sa lahat ng sagot, makabubuti na magsama ng mga negatibong timbang ng sagot para sa mga maling sagot.</p>
    <pre>     Sinong dalawang tao ang nakalibing sa puntod ni Grant? {
          ~%-50%Wala
          ~%50%Grant
          ~%50%Asawa ni Grant
          ~%-50%Ama ni Grant }</pre>

<p><u>Mga Espesyal na Titik ~ = # { } :</u><br />
    Ang mga simbolong <b> ~ = # { } </b> ay kinokontrol ang operasyon ng filter na ito at hindi maaaring gamitin sa normal na teksto sa loob ng mga tanong.
    Dahil may espesyal na papel na ginagampanan ang mga simbolong ito sa operasyon ng filter na ito , tinatawag iton "pangkontrol na titik."
    Nguni't minsan ay nais mong gamitin ang isa sa mga titik na ito, halimbawa ay upang makapagpakita ng pangmatematika na pormula.
    Maiiwasan mo ang problemang ito sa pagmamagitan ng "pag-escape" sa mga pangkontrol na titik.
   Ang simpleng kahulugan nito ay paglalagay ng  backslash (\) sa unahan ng pangkontrol na titik, para malaman ng filter na nais mong gamitin ang literal na titik sa halip na ang pangkontrol na titik.
    Halimbawa:</p>
    <pre>     Aling sagot ang katumbas ng 5? {
          ~ \= 2 + 2
          = \= 2 + 3
          ~ \= 2 + 4  }

     ::Pangkontrol na Titik ng GIFT::
     Alin sa mga sumusunod ang HINDI pangkontrol na titik ng pang-angkat na format na GIFT? {
        ~ \~     # \~ ay isang pangkontrol na titik.
        ~ \=     # \= ay isang pangkontrol na titik.
        ~ \#     # \# ay isang pangkontrol na titik.
        ~ \{     # \{ ay isang pangkontrol na titik.
        ~ \}     # \} ay isang pangkontrol na titik.
        = \     # Tamâ! Ang \ (backslash) ay hindi isang pangkontrol na titik.  PERO,
                   ginagamit ito sa pag-escape ng mga pangkontrol na titik.

     }</pre>
    <p>Kapag prinoseso na ang tanong, inaalis na ang backslash at hindi ito isinisave sa Moodle.</p>

<p><u>Iba pang Opsiyon:</u><br />
    Maaaring gawing mahalaga ang laki ng mga titik para sa Maikling Sagot na tanong sa pamamagitan ng pagpapalit ng &quot;0&quot; ng &quot;1&quot; sa sumusunod na linya:<br />
    <tt>$question-&gt;usecase = 0;  // Huwag pansinin ang laki ng titik</tt></p>
    <p>Ang iba pang opsiyon ay magagamit sa pamamagitan ng pag-edit sa filter na pang-angkat na  <b>gift/format.php</b>. </p>
<p></p>

<h3>PASASALAMAT</h3>
    <p>Ang filter na ito ay isinulat sa pagbabayanihan ng maraming kasapi ng pamayanang Moodle. 
    Orihinal itong ibinatay sa format na missingword, na may code mula kay Martin Dougiamas at Thomas Robb.
    Isinulat ni Paul Tsuchido Shew ang filter na ito noong Disyembre 2003, na isinasanib ang mga mungkahi ng pamayanan para sa isang mas makapangyarihang format ng tanong.
    Ang pangalan ay inisip na isang acronym para sa  &quot;General Import Format Technology&quot; o 
kawangis nito,
    pero labis itong mahaba paa sa isang simpleng filter na tulad nito, kaya GIFT na lang.</p>
    <p><font size="-1">GIFT filter at dokumentasyon ni Paul Tsuchido Shew http://ac.shew.jp. Huling ginawang bago noong 27 Peb 2004.</font></p>
